---
layout: page
title: Perskit NL
include_in_header: false
---


**Laatst geupdate 17 juni 2020**  
August 1 2019

# Persbericht Soosee

Soosee App helpt mensen met een allergie of intolerantie uit de brand

Iedereen die een bepaalde voedselallergie of -intolerantie heeft, is gewend om verpakkingen van producten door te speuren om te checken welke ingrediënten er precies in zitten. Wat nou als er een app is die dit allemaal voor jou doet?

Soosee maakt gebruik van de nieuwste technieken op het gebied van tekstherkenning en Augmented Reality om ingrediënten te herkennen en uit te lichten. Die linkt hij aan specifieke woorden in woordenlijsten die gerelateerd zijn aan bepaalde allergieën of intoleranties. Op die manier is het ook mogelijk om bijvoorbeeld dierlijke E-nummers te herkennen of om te zien of er palmolie aan een product is toegevoegd.

## Ingrediënten doolhof

Bedenker en ontwikkelaar van de app, Jordi Bruin, kwam op het idee omdat hij zich vaker door een ingrediënten doolhof moest wurmen. Bruin over de aanleiding: “Als ik voor een vriendin van mij met een allergie voor citrusvruchten wel eens boodschappen doe, dan blijft het een uitdaging om vat te krijgen op eindeloze ingrediënten. Dat moet makkelijker kunnen dacht ik.”

Hij vervolgt: “Het idee voor de app speelde zodoende al een tijd door mijn hoofd en de coronaperiode heb ik gebruikt om ermee door te pakken. Een groep testers heeft de afgelopen maanden met de app gewerkt. Met hun hulp is de app gefinetuned en inmiddels al voor 15 verschillende talen beschikbaar.”

## Op vakantie

Om te achterhalen welke ingrediënten in producten zitten die in Nederland worden verkocht is al een hele opgave, laat staan in het buitenland. Om vakantiegangers of iedereen die om welke reden in het buitenland vertoeft ook te helpen, zijn de woordenlijst waar de app gebruik van maakt inmiddels vertaald in het: Engels, Frans, Duits, Italiaans, Pools, Portugees, Japans, Spaans, Hongaars, Fins Deens, Noors, Turks en Litouws.



![alt text](https://github.com/adam-p/markdown-here/raw/master/src/common/images/icon48.png "Logo Title Text 1")

____________________________________________

 Noot voor de redactie, niet bestemd voor publicatie:

Screenshots, foto’s en video’s van de app staan hier
https://drive.google.com/drive/folders/1tHSfSRd246bI8LvtSiG78yofvd-EkIXf?usp=sharing

En hier op youtube een korte demonstratie video om in een artikel te embedden
https://youtu.be/_olxi98dTJU

Virale post op LinkedIn (300.000+ views)
https://www.linkedin.com/feed/update/urn:li:activity:6669536556455399424

Neem voor meer informatie, beeldmateriaal en/of interviewaanvragen contact op met: 

Jordi Bruin
0625329486
jordi@soosee.app

Maartje Derks 
0638053348
maartje@soosee.app


# Achtergrond informatie

Zit hier wel of géén sinaasappel in? En citroenzuur? Je staat er misschien niet zo snel bij stil, maar mensen met een citrusvrucht allergie moeten bij vrijwel elk product dat ze willen kopen eerst op de ingrediëntenlijst kijken. Je weet immers maar nooit! 

Zo ook Soosee’s Jordi. Hij liep dikwijls over de markt om boodschappen te doen voor een goede vriendin met een allergie voor sinaasappels. Toch kreeg hij maar geen vat op die eindeloze ingrediëntenlijsten. Dit moest makkelijker kunnen!
Het idee zat al even in zijn hoofd en dus greep Jordi de corona-periode aan om door te pakken. Een app die mensen helpt bij deze allergie-ellende! Een app waarmee je je snel en gemakkelijk door die kleine lettertjes op een ingrediëntenlijst heen slaat! Een app die woorden scant, uitlicht en linkt aan jouw specifieke allergie, of dat wat jij per se niet wilt eten! Je kunt Soosee gebruiken voor verschillende allergieën, intoleranties of dieetwensen.

## Gebouwd met hulp van 2.500 Testers
Sinds de start van Corona hebben wij de Soosee-app samen ontwikkeld met een enorm enthousiaste groep mensen die dagelijks worden geconfronteerd met allergieën of intoleranties. Juist deze groep is superbelangrijk! Om beter te begrijpen hoe de app nóg beter in hun leven kan worden ingepast. 

Gaandeweg hebben wij met de vele bruikbare tips nog meer ‘allergie-groepen’ kunnen toevoegen. Ben je zelf veganist en heeft jouw partner een glutenallergie? Geen probleem! Met de Soosee-app verdeel je de wensen zonder ook maar iets over het hoofd te zien.


## Wie maakt Soosee
Soosee wordt gemaakt door Jordi Bruin, die als beginnend zzp’er de coronacrisis aangreep om eindelijk eens een oplossing te vinden voor het snel en gemakkelijk scannen van die onleesbare ingrediëntenlijsten op verpakkingen. Samen met Maartje Derks! Zij werd superenthousiast van het Soosee-project en besloot samen met haar Spaanse viervoetige amigo Fladder 🐕 een handje – én pootje – te helpen. De expertise van Fladder mag hierbij niet onderschat worden, vanwege zijn veganistische levensstijl en scherp neus voor detail.

## Hoe het werkt
Soosee maakt gebruik van de nieuwste technieken op het gebied van tekstherkenning en Augmented Reality om woorden te herkennen en uit te lichten over het camerabeeld heen. De app helpt gebruikers om snel en gemakkelijk specifieke woorden die gerelateerd zijn aan allergieën of intoleranties te herkennen. Producten die deze stoffen wél bevatten kunnen op deze manier snel vermeden worden.

##Functionaliteiten
- Snel de ingrediëntenlijst van een product op basis van woorden kunnen scannen.
- In méér dan twaalf talen te gebruiken. Superhandig tijdens vakanties.
- Ingebouwde lijsten die de basis vormen voor veelvoorkomende allergieën en intoleranties (gluten, lactose, noten, zeevruchten, e.d.).
- Speciale woordenlijst (vegetarisch/vegan) om bijvoorbeeld dierlijke E-nummers te herkennen.
- Soosee-groepen die gebruikers helpen bij het uitkiezen van producten die beter zijn voor het milieu – denk aan het gebruik van palmolie als toegevoegd product.
- Soosee-groepen die gebruikers helpen bij religieuze voorkeuren (alcohol, Halal, Koosjer).

## Voor wie?
Soosee is ook handig als:
- Je nog niet alle ingrediënten kent waar je op moet letten
- Je net allergisch bent geworden voor een voedselgroep
- Je boodschappen moet doen voor vrienden met intoleranties
Sinds kort besloten hebt veganistisch/vegetarisch te eten
- De letters op het etiket te klein zijn en je bril liever thuis wilt laten
- Als je niet veel kennis hebt van e-nummers en deze wel kunnen staan voor iets wat je niet mag/wil eten.

## Internationaal
Dankzij onze internationale testers is de app al in vijftien talen vertaald. Van Deens tot Hebreeuws en van Spaans tot Mandarijn. En, de woordenlijsten – die als database voor de Soosee-app dienen – voor alle verschillende allergieën of intoleranties zijn momenteel in twaalf talen te gebruiken.

Op dit moment is de app te gebruiken in 15 verschillende talen.
Engels, Nederlands, Frans, Duits, Italiaans, Pools, Portugees, Japans, Spaans, Hongaars, Fins, Deens, Noors, Turks, Litouws.  

Kortom, als we straks weer onze reiskoffers mogen inpakken, is de Soosee-app ook in het buitenland ontzettend handig om snel en gemakkelijk in een supermarkt producten te controleren op jouw allergie, intolerantie of voorkeur! 

## Privacy en gebruiksvoorwaarden
We hebben een hekel aan advertenties en tracking, en zullen dit dus ook nooit gebruiken in Soosee. Daarnaast vinden we dat jouw data van jou is, en daarom verstuurt en ontvangt Soosee helemaal NIETS. Alle woordenlijsten staan op je eigen apparaat en zullen nooit zonder jouw expliciete toestemming gedeeld worden. In toekomstige versies van de app zal je woordenlijsten openbaar kunnen maken of kunnen delen met vrienden en familie maar dit gebeurd alleen als je hier zelf voor kiest.
https://www.soosee.app/privacy

Soosee helpt gebruikers om woorden te herkennen die in de woordenlijsten staan. Omdat de ingrediënten niet altijd gelezen kunnen worden, én omdat de basislijsten niet compleet dekkend zijn kan het voorkomen dat Soosee een woord mist. Soosee kan daarom NIET gebruikt worden door mensen met ernstige of dodelijke reacties op allergieën en intoleranties.
https://www.soosee.app/terms

## Soosee Supporters
We vinden dat Soosee voor iedereen beschikbaar moet zijn. Wel kunnen gebruikers Soosee Supporter worden, en ons helpen zodat wij fulltime de app kunnen verbeteren. Daarnaast krijgen Soosee Supporters een aantal handige extra mogelijkheden waardoor de app net even handiger werkt.







